---
layout: post
title:  "Поголеми даноци на имот кој не е во функција [MK]"
date:   2020-03-27 11:36:07 +0100
---

## Данок

Привин да направам disclaimer, не сум економист, не се сметам за најголем експерт за даноци. Чисто давам идеја која никогаш не сум ја слушнал во медиумите или на дебата.

Холандија е една од најразвиените земји во светот. Имав среќа да живеам таму скоро 5 години и да го анализирам Холандскиот систем, неговите предности и недостатоци. Холанганите имаат динамична држава и систем. Еден пример: во 2010, во Холандија немаше главна Пошта во ниеден град. Поштенските услуги ги вршеа мали дуќани. Поштата, која најчесто е најголемата зграда во било кој град во Холандија одамна се користи за некоја друга намена. Прочитав некаде дека просечно време за стечај на фирма во Холандија е 7 дена. Откако се прогласи стечај за 7 дена имотот на фирмата се продава, се плакаат довелителите, итн. Системот функционира брзо. Фабриките, имотот, објектите и се останато брзо го менуваат сопственикот и пак се ставаат во фунција.

С. Македонија е тотална спротивност од Холандија во овие два сегменти. Кај нас сеуште Поштата е најголемата зграда во секој град која стои неискористена. Така се влече со децении. Просекот на стечај на фирми е 7 или 10 години. Чесните доверители буквално никогаш не ги видат парите кои им ги должат. Охис е во стечај сигурно повеќе од 20 години. Сеуште имаме еден куп такви фирми. Дури и новите фирми кои ќе паднат во стечај. Системо сеуште фунционира споро. Секако дека некој има интерес тоа да биде така, но државата и ние сите губиме многу.

Приватизацијата во Македонија бидна. Некои успејаа да го искористат моментот, некои не. Поминаа 30 години во некоја лимбо фаза која сеуште трае. Во секој град без исклучок имаме огромни приватизирани фабрики, хотели, одмаралишта, и еден куп објекти кои буквално се распаѓаат или се продаваат за старо железо. Истото важи и за земјоделското земјиште. Имаме еден куп ресурси кои стојат или се во некои судски лавиринти, или кој знае каде.
Добар пример е хотелот во центарот на Охрид. Најголемиот и најрепрезентатниот хотел стои празен сигурно веќе 20 гододини.

***Ако државата не ги користи своите најдобри ресурси затоа што тие се заробени, ќе биде сиромашна.***

Решението на проблемот се поголеми даноци на имот кој не е во функција. Секој имот кој не е во функција, земјоделска земја која не се обработува, хотел кој не работи, фабрика која е затворена, .. ќе се даночи со висок данок. Тој имот има сопственик, барем на хартија, најчесто неколку локални моќници. Ако не се користи, тие се должни да плаќаат данок. Дури би ставил и клаузула дека имотот ќе се национализира ако пример не се користи повеќе од 5-10 години. Тоа ќе ги претисне моќниците да го продадат имотот кој го блокираат со децении и на тој начин го ослободат за други бизисмени да можат да ги купат и работат со него. Национализираниот имот исто би го ставил на отворена продажба со јавна лицитација.

Многу од дебатата околу даноците е за највисоките плати во државата. Некако цело време се фокусираме на ситни проблеми пр. имало 100+ менаџери кои имале плата над 10 000 евра. Ситни се затоа што нема да го решат проблемот. Пр. Ќе ставиме високи даноци на платата, повеќето од нив ќе ја префрлат платата во Бугарија која има помали даноци и ќе ја подигнат таму? На тој начин, само би изгубиле приход во буџетот ништо повеќе. Ситни се затоа што, зборуваме за некои 3-4 па нека се и 10 милиони евра годишно. Нашиот буџет е 3 милијарди евра. Капка во морето. Данокот на имот кој не се користи ќе ја размрда целата економија.

 Оваа идеја не им одговара на моќниците од приватизацијата кои сеуште се главни газди во државата. Верувам дека тешко оваа идеја ќе се реализира, имајќи го во предвид отпорот од старите структури кои ги бранат интересите на голем број на газди, судии, доверители, стечајни управници, итн.

Ослободување на заробените ресурси можат оваа држава да ја тргнат напред. Потребно е да бидеме побрзи. Сигурно дека нема да ја стигнеме Холандија во скоро време, но правецот е тој.
Власта која ќе ја воведе оваа идеја за брзо време ќе има раздвижување на пазарот и заживување на економијата. Освен позитивните ефекти на пазарот, ќе има одобрување и од јавноста.



Уште еден disclaimer
Овие идеи се мои и не ги преставуваат ставовите на мојот работодавец.
